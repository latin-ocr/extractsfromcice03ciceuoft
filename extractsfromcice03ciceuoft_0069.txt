11. 13. ROME³S RULE OF ΗΕΒ PROVINCES. 267

honore in suo templo fuisse arbitramini? coniicere potestis,
si recordari volueritis, quanta religione suerit eadem specie
atque forma signum illud, quod ex Macedonia captum in
Capitolio posuerat Flamininus. Etenim tria ferebantur in
180 orbe terrarum signa Iovis imperatoris uno in genere pulcher-
rime facta: unum illud Macedonicum, quod in Capitolio
vidimus: alterum, in Ponti ore et angustiis: tertium, quod
Syracusis ante Verrem praetorem suit. Illud Flamininus ita
ex aede sua sustulit, ut in Capitolio, hoc est in terrestri
185 domicilio Iovis, poneret. Quod autem est ad introitum
Ponti, id, quum tam multa ex illo mari bella emerserint, tam
multa porro in Pontum invecta sint, usque ad hanc diem
integrum inviolatumque servatum est. Hoc tertium, quod
erat Syracusis, quod M. Marcellus, armatus et victor, viderat,
190 quod religioni concesserat, quod cives atque incolae Syracu-
sani colere, advenae non solum visere, verum etiarn venerari
solebant: id C. Verres ex templo Iovis sustulit. Ut saepius
ad M. Marcellum revertar, iudices, sic habetote: plures esse
· a Syracusanis istius adventu deos, quam victoria Marcelli
195 homines desideratos. Etenim ille requisisse dicitur etiam
Archimedem illum, summo ingenio hominem ac disciplina,
eumque quum audisset interfectum, permoleste tulisse: iste
omnia, quae requisivit, non ut conservaret, verum ut aspor-
taret, requisivit. Iam illa, quia leviora videbuntur, ideo prae-
200 teribo: quod iste mensas Delphicas e marmore, crateras ex
aere pulcherrimas, vim maximam vasorum Corinthiorum ex
omnibus aedibus sacris Syracusis abstulit. Itaque, iudices,
hi, qui hospites ad ea quae visenda sunt ducere solent et
unum quidque ostendere, quos illi mystagogos vocant, con-
205 versam iam habent demonstrationem suam. Nam, ut ante
demonstrabant, quid ubique esset: ita nunc, quid undique
ablatum sit, ostendunt.
8. Quid turn? mediocrine tandem dolore cos affectos esse
arbitramini? Non· ita cst, tudites: primum, quod omncs

