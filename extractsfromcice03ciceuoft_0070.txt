268 EXTRACTS mom czcERo. Sect. v.

religione moventur, et deos patrios, quos a maioribus acce-
perunt, colendos sibi diligenter et retinendos esse arbitrantur:
deinde hic ornatus, haec opera atque artificia, signa, tabulae
pictae Graecos homines nimio opere delectant. Itaque ex
illorum querimoniis intelligere possumus, haec illis acerbis-
sima videri, quae forsitan nobis levia et contemnenda esse
videantur. Mihi credite, iudices, (tametsi vosmetipsos haec
eadem audire certo sci0‚) quum multas acceperint per hosce
annos socii atque exterae nationes calamitates et iniurias3
nullas Graeci homines gravius tulerunt, nec ferunt, quam
huiuscemodi spoliationes fanorum atque oppidorum. Licet
iste dicat emisse se, sicuti solet dicere: credite hoc mihi,
iudices: nulla umquam civitas tota Asia et Graecia signum
ullum, ullam tabulam pictam, ullum denique ornamentum
urbis, sua voluntate cuiquam vendidit: nisi forte existimatis,
posteaquam iudicia severa Romae fieri desierint, Graecos
homines haec venditare coepisse, quae turn non modo non
venditabant, quum iudicia fiebant, verum etiam coemebant:
aut nisi arbitramini L. Crasso, Q. Scaevolae, C. Claudio,
potentissimis hominibus, quorum aedilitates ornatissimas
vidimus, commercium istarum rerum cum Graecis hominibus
non fuisse3 his, qui post iudiciorum dissolutionem aediles
sacti sunt, fuisse.

9. Acerbiorem etiam scitote esse civitatibus falsam istam
et simulatam emptionem, quarn si quis clam surripiat, aut
eripiat palam atque auferat. Nam turpitudinem summam
esse arbitrantur, referri in tabulas, pretio adductam civitatem
et pretio parvo ea quae accepisset a maioribus vendidisse
atque abalienasse. Etenim mirandum in modum Graeci
rebus istis, quas nos contemnimus, delectantur. Itaque
maiores nostri facile patiebantur haec esse quam plurima
apud socios, ut imperio nostro quam ornatissimi florentissi-
mique essent: apud eos autern, quos vectigales aut stipen-
diarios fecerant, tamen haec relinquebant, ut illi, quibus ea

210

²15

220

225

²30

²35

²40

