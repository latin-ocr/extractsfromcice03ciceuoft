11. 4. ROME'S RULE OF HER PROVINCES. 239

haec signa venderet: t‘eque ista simulatione emptionis, vi,
metu, imperio, fascibus, ab homine eo, quem una cum ceteris

¹45 sociis non solum potestati tuae, sed etiam fidei populus Ro·
manus commiserat, eripuisse atque abstulisse.

7. Quid mihi tam optandum, iudices, potest esse in hoc
crimine, quam ut haec eadem dicat ipse Heius? Nihil pro-
fecto. Sed ne difficilia optemus. Heius est Mamertinus:

¹50 Mamertina civitas istum publice communi consilio sola lau-
dat: omnibus ipse ceteris Siculis odio est: ab his solis ama·
tur: eius autem legationis, quae ad istum laudandum missa
est, princeps est Heius: etenim est primus civitatis: ne forte,
dum publicis mandatis serviat, de privatis iniuriis reticeat.

¹55 Haec quum scirem et cogitarem, commisi tamen, iudices,
Heio. Produxi eum prima actione: neque id tamen ullo
periculo feci. Quid enim poterat Heius respondere, si esset
improbus, si sui dissimilis? Esse illa signa domi suae, non
esse apud Verrem? Qui poterat quidquam eiusmodi dicere?

160 Ut homo turpissimus esset impudentissimeque mentiretur,
hoc diceret: illa se habuisse venalia, eaque se, quanti volu-
erit, vendidisse. Homo domi suae nobilissimus, qui vos de
religione sua ac dignitate vere existimare maxime vellet,
primo dixit se istum publice laudare, quod sibi ita mandatum

¹⁶5 esset: deinde neque se illa habuisse venalia neque ulla con-
ditione, si, utrum vellet, liceret, adduci umquam potuisse, ut
venderet illa, quae in sacrario fuissent a maioribus suis relicta
et tradita.

8. Verum haec emisse te dicis. Quid? illa Attalica tota

170 Sicilia nominata ab eodem Heio peripetasmata emere oblitus
es? Licuit eodem modo, ut signa. Quid enim actum est?
An litteris pepercisti? Verum hominem amentem hoc fugit:
minus clarum putavit fore, quod de armario, quam quod de
sacrario esset ablatum. At quo modo abstulit? Non possum

¹75 dicere planius, quam ipse apud vos dixit Heius. Quum quae-
sissem, numquid aliud de bonis eius pervenisset ad Verrem,
s 2

