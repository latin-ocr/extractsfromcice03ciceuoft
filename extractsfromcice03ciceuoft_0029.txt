11. 2. ROME'S RULE OF HER PROVINCES. 227

hic dedisset: proinde, si saperet, videret quid sibi esset
faciendum. Homo, quamquam erat et Siculus et reus, hoc
est, et iure iniquo et tempore adverso, ferre tamen atque
40 audire diutius Timarchidem non potuit: ‘Facite,’ inquit, ‘ quod
vobis libet ; daturus non sum amplius.' Idemque hoc amicis
eius et defensoribus videbatur: atque eo etiam magis, quod
iste, quoquo modo se in ea quaestione praebebat, tamen in
consilio habebat homines honestos e conventu Syracusano,
45 qui Sacerdoti quoque in consilio fuerant tum, quum est idern
hic Sopater absolutus. Hoc rationis habebant, facere eos
nullo modo posse, ut eodem crimine, iisdem testibus, So-
patrum condemnarent iidem homines, qui antea absolvissent.
Itaque hac una spe ad iudicium venitur. Quo posteaquam
50 ventum est, quum in consilium frequentes convenissent iidem
qui solebant, et hac una spe tota defensio Sopatri niteretur,
consilii frequentia et dignitate, et quod erant, ut dixi, iidem,
qui antea Sopatrum eodem illo crimine liberarant: cogno-
scite hominis apertam, ac non modo non ratione, sed ne

, 55 dissimulatione quidem tectam improbitatem et audaciam.
M. Petilium, equitem Romanurn, quem habebat in consilio,
iubet operam dare, quod rei privatae iudex esset. Petilius
recusabat, quod suos amicos, quos sibi in consilio esse vellet,
ipse Verres retineret. Iste homo liberalis negat se quem-
60 quam retinere eorum, qui Petilio vellent adesse. Itaque
discedunt omnes. Nam ceteri quoque impetrant, ne reti-
neantur, qui se velle dicebant alterutri eorum, quitum illud
iudicium habebant, adesse. Itaque iste solus cum sua
cohorte nequissima relinquitur. Non dubitabat Minucius,
65 qui Sopatrum defendebat, quin iste, quoniam consilium dimi-
sisset, illo die rem illam quaesiturus non esset: quum re-
pente iubetur dicere. Respondet: ‘Ad quos ?' ‘Ad me,'
inquit, ‘ si tibi idoneus videor, qui de homine Siculo ac Grae-
culo iudicem? ‘Idoneus es,' inquit ; ‘sed pervellem adessent

70 ii, qui affuerant antea causamque cognorant? ‘Dic,’ inquit:

