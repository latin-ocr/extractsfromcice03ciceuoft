210 . EXTRACTS FROM CICERO. Sect. V.

tenebris neque esse abditam, sed in luce Asiae, in oculis 85-
clarissimae provinciae atque in auribus omnium gentium
ac nationum esse positam? non itineribus tuis perterreri
homines, non sumptu exhauriri, non adventu commoveri?
esse quocumque veneris et publice et privatim maximam
laetitiam, quum urbs custodem non tyrannum, domus hos· 90
pitem non expilatorem recepisse videatur?

3. His autem in rebus iam te usus ipse profecto erudivit
nequaquam satis esse ipsum has te habere virtutes, sed esse
circumspiciendum diligenter, ut in hac custodia provinciae
non te unum, sed omnes ministros imperii tui sociis et civi· 95
bus et rei publicae praestare videare. Quamquam legatos
habes cos, qui ipsi per se habituri sint rationem dignitatis
suae, de quibus honore et dignitate et aetate praestat Tubero,
quem ego arbitror, praesertim quum scribat historiam, multos
ex suis annalibus posse deligere quos velit et possit imitari. 100
Alienus autem noster est quum animo et benevolentia tum
vero etiam imitatione vivendi. Nam quid ego de Gratidio
dicam? quem certe scio ita laborare de existimatione sua,
ut propter amorem in nos fraternum etiarn de nostra laboret.
Quaestorem habes non tuo iudicio delectum, sed eum, quem 105
sors dedit. Hunc oportet et sua sponte esse moderatum et
tuis institutis ac praeceptis obtemperare. Quorum si quis
sorte esset sordidior, ferres eatenus, quoad per se negligeret
eas leges quibus esset astrictus, non ut ea potestate quam
tu ad dignitatern permisisses ad quaestum uteretur. Neque 110
enim mihi sane placet, praesertim quum hi mores tantum
iam ad nimiam lenitatem et ad ambitionem incubuerint,
scrutari te omnes sordes, excutere unum quemque eorum,
sed quanta sit in quoque fides tantum cuique committere.
Atque inter hos eos, quos tibi comites et adiutores negotio· 115
rum publicorum dedit ipsa res publica, dumtaxat finibus iis
praestabis, quos ante praescripsi.

4. Quos vero aut ex domesticis convictionibus aut ex

